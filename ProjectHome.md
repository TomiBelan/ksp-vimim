Vimim: editor poháňaný ľudským nešťastím. Tento spirituálny následník [Editora](http://code.google.com/p/ksp-editor/) z Dobrej Vody 2010 a [Hell Worldu](http://code.google.com/p/ksp-hell-world/) z Kľačna 2011 opäť prináša zlovoľný interface, zdrvujúcu ťažbu a veľa zaujímavých fíčurov.

Vimim (Vi Improved Improved) je inšpirovaný Vimom a má všelijaké užitočné módy, napríklad Insert Mode, Undo Mode alebo Lotéria Mode. A keďže programovanie má byť zábavné, nechýba ani Game Mode (ten je dôležitý, pozor naňho). Ale to všetko musíte nájsť sami - na začiatku sa dozviete len to, že "P" je pomocník, a dostanete šablónu (`sablona.pdf`), kam si môžete písať príkazy, čo ste objavili.